Tommie ligt in bed.
Het is donker in zijn kamer.
Het is avond en de gordijnen zijn dicht.
Maar Tommie slaapt niet.
Onder zijn dekbed schijnt een klein lichtje.
Het is de zaklamp van Tommie.
De lamp maakt een rondje van licht.
De lamp schijnt op zijn boek.
Alleen het boek is verlicht.
De rest van de kamer is donker.
Maar Tommie kan het goed zien.
Hij heeft al bijna een uur gelezen.
Het boek is bijna uit.
Hoe zal het aflopen?

Het licht gaat aan op de gang.
Zijn vader komt de trap op.
Snel doet Tommie zijn zaklamp uit.
Hij gaat op het boek liggen.
Hij doet of hij slaapt.
De deur van zijn kamer gaat open.
Het hoofd van zijn vader komt om de deur.
Even blijft het stil.
'Nu slapen, Tommie!
Ik heb je wel door.'

Tommie beweegt niet.
Hij ligt heel stil, met zijn ogen dicht.
Net of hij slaapt.
Zijn vader blijft nog even staan.
Dan gaat hij weer naar beneden.
'Slapen!' bromt hij als hij weg loopt.

Voorzichtig kijkt Tommie over zijn dekbed.
Hij ziet dat de deur dicht is.
Hoe weet zijn vader dat hij nog niet slaapt?
Hoe kan hij dat zien?
Misschien weet zijn vader niet dat hij wakker is.
Misschien zegt hij dit wel iedere avond.
Ook als Tommie wel slaapt.
Dat kan Tommie niet weten.
Dat zou wel slim zijn van zijn vader.
Hij denkt daar over na.
Er komt een glimlach over zijn gezicht.
Dat zou fijn zijn.
Tommie wil heel graag dat zijn vader slim zou zijn.
Al is het maar voor één keer.